---
title: Как да премахнем Google от нашия личен живот?
date: 2024-04-22 13:30:00 +0300
categories: [Публикации, Инструкции, Лични пространство, Поверителност]
tags: [android,андроид,google,гугъл,degoogle,privacy,лично пространство,поверителност,личен живот,смартфон,smartphone]
media_subpath: /assets/img/posts_images/degoogle-our-life/
pin: false
image:
  path: degoogle.jpg
  width: 800
  height: 500
  alt: Нямам какво да крия, но нямам и какво да ти покажа Google!
---

В тази статия ще се постарая да покажа възможности, за премахване на **Google** и услугите свързани с технологичния гигант, от мобилни устройства /смартфони/, работещи под операционната система Андроид.

## От къде идва понятието **degoogle**?

**Google** е толкова разпространен, че името му е едновременно съществително и глагол. Но дали **Google** е нещо добро? През 2002г., отговорът беше категорично "ДА". Глаголът ***google*** беше избран за дума на годината от [**American Dialect Society**](https://americandialect.org/2002_words_of_the_year/). Още повече, на 08 януари 2010г., същата тази дума е избрана вече за [дума на десетилетието](https://americandialect.org/2009_word_of_the_year_is_tweet_word_of_the_decade_is_google/)!

Превъртаме бързо напред към днешна дата и вече имаме нов глагол: ***degoogle***. Това е действие по премахване на всичко, свързано с **Google** от нашия живот.

## Защо да премахнем Google от нашия живот?

1. **Google** знае твърде много за нас!
От историята на местоположенията, през микрофона и камерите на всички устройства, включително и камерата на звънеца, нещата които търсим онлайн, та чак до всички теми от които се интересуваме. Всичко се проследява и записва.

2. **Google** използва тези данни, за да ни монетизира.
Това означава, че ние сме продуктът, а не клиентът, дори когато си плащаме.

3. **Google** работи с правителството като част от програмата за наблюдение **PRISM**!
Това означава, че те могат да споделят личните ни данни без нашето съгласие.

4. **Google** има лоша политика за защита поверителността на потребителите. Събират много повече лични данни, отколкото някой може да си представи. Още по-лошо е, че не винаги е ясно кой има достъп и за какво се използват всички тези данни. Това, което знаем, че събират включва:

- Контакти;
- Съобщения;
- Снимки;
- Видео клипове;
- Електронна поща;
- Документи, които съхраняваме /на устройството или в облака/;
- Използвани приложения;
- История на търсенията;
- История на проведените разговори;
- История на нотификациите;
- Взаимодействия с реклами;
- Видео клипове, които гледаме;
- Къде сме били (данни от **GPS**);
- **Wi-Fi** мрежи в близост до нас;
- Информация за други устройства в близост до нас;
- Физическа активност и сън;
- Профилни снимки;
- Уникални идентификатори;
- Тип устройство;
- Статистика за направени покупки;
- Информация за мобилната мрежа, име на оператора и телефонен номер;
- Цялата активност/история в интернет, ако използваме браузъра **Chrome** с активирано синхронизиране на профила.

Да не забравяме, че имат достъп до камера (предна и задна), микрофон и всички сензори.

Списъкът стана безкраен, а вероятно има и още. Като прибавим за капак и достъп до Интернет...

![Data Harvesting](data_harvesting.gif)
_Източник: Digital Content Next –  Prof. Douglas C. Schmidt, Vanderbilt University, August 2018_

Изводът е, че **Google** знае повече за нас, отколкото ние самите знаем за себе си! По подразбиране всички тези данни се запазват за неопределено време.

Със сигурност това са достатъчно причини да премахнем **Google** от нашия живот.

## Устройства

Колкото и парадоксално да звучи, най-подходящи устройства са тези, произведени от самите **Google** и по точно серията **Pixel**. В повечето случаи те не са заключени, а и софтуерът за връзка с компютър и външна намеса е добре документиран и се разработва активно.

### Кои устройства да избягваме

- Брандирани от мобилен оператор - обикновено са заключени;
- Без достъп до [**fastboot**](https://en.wikipedia.org/wiki/Fastboot) или изискващи създаване на акаунт;
- С оперативна памет (**RAM**) под **6GB**;
- С вградена памет под **64GB**;
- Батерия с капацитет под **2000mAh**;
- Произведени преди 2017г.;
- Процесори различни от **Qualcomm** или **Tensor SoC**, каквито са **MediaTek, Exynos, Tegra, OMAP**;
- С версия на ядрото преди 4.4.

### Препоръчителни характеристики

- Оперативна памет (**RAM**) - поне **8GB**;
- Вградена памет - поне **128GB**;
- Процесор **SD845 SoC** или по-нов;
- Версия на ядрото 4.9 или по-нова.

### Препоръчителни устройства

| Производител |     Модел      |   Кодово Име   | Пуснат в продажба |  Поддържан до  |
| :----------: | :------------: | :------------: | :---------------: | :------------: |
|    Google    | Pixel 9 Pro XL |     komodo     |    22.08.2024     |   01.08.2031   |
|    Google    |  Pixel 9 Pro   |     caiman     |    04.09.2024     |   01.09.2031   |
|    Google    |    Pixel 9     |     tokay      |    22.08.2024     |   01.08.2031   |
|    Google    |    Pixel 9a    |      tegu      |    10.02.2025     |   01.04.2032   |
|    Google    |  Pixel 8 Pro   |     husky      |    04.10.2023     |   01.10.2030   |
|    Google    |    Pixel 8     |     shiba      |    04.10.2023     |   01.10.2030   |
|    Google    |    Pixel 8a    |     akita      |    14.05.2024     |   01.05.2031   |
|    Google    |   Pixel Fold   |     felix      |    28.06.2023     |   01.06.2028   |
|    Google    |  Pixel Tablet  |   tangorpro    |    20.06.2023     |   01.06.2028   |
|    Google    |  Pixel 7 Pro   |    cheetah     |    13.10.2022     |   01.10.2027   |
|    Google    |    Pixel 7     |    panther     |    13.10.2022     |   01.10.2027   |
|    Google    |    Pixel 7a    |      lynx      |    10.05.2023     |   01.05.2028   |
|    Google    |  Pixel 6 Pro   |     raven      |    28.10.2021     |   01.10.2026   |
|    Google    |    Pixel 6     |     oriole     |    28.10.2021     |   01.10.2026   |
|    Google    |    Pixel 6a    |    bluejay     |    28.07.2022     |   01.07.2027   |
|  ~~Google~~  |  ~~Pixel 5a~~  |   ~~barbet~~   |  ~~26.08.2021~~   | ~~01.08.2024~~ |
|  ~~Google~~  |  ~~Pixel 4~~   |   ~~flame~~    |  ~~24.10.2019~~   | ~~05.10.2022~~ |
|  ~~Google~~  |  ~~Pixel 4a~~  |  ~~sunfish~~   |  ~~20.08.2020~~   | ~~05.08.2023~~ |
|  ~~Google~~  | ~~Pixel 3XL~~  | ~~crosshatch~~ |  ~~09.10.2018~~   | ~~05.10.2021~~ |
|  ~~Google~~  |  ~~Pixel 3~~   |  ~~blueline~~  |  ~~09.10.2018~~   | ~~05.10.2021~~ |
|  ~~Google~~  |  ~~Pixel 3a~~  |   ~~sargo~~    |  ~~07.05.2019~~   | ~~05.05.2022~~ |
|  ~~Google~~  | ~~Pixel 2XL~~  |   ~~taimen~~   |  ~~19.10.2017~~   | ~~01.10.2020~~ |
|  ~~Google~~  |  ~~Pixel 2~~   |  ~~walleye~~   |  ~~19.10.2017~~   | ~~01.10.2020~~ |

> **Предупреждение!**
>
> Избягвайте посочените по-долу устройства. Те **не** отговарят на вече изброените препоръчителни изисквания.
>
> - **Google Pixel C (dragon)**
> - **Google Nexus 9 (flounder)**
> - **Google Nexus 7 2013 (flox)**
{: .prompt-danger }

## ОПЕРАЦИОННИ СИСТЕМИ

### LineageOS

*Безплатна операционна система с отворен код за различни устройства, базирана на мобилната платформа **Android**.*

**LineageOS** е операционна система за смартфони, таблети и декодери, предлагаща ни предимно безплатен софтуер с отворен код. Наследник е на [**CyanogenMod**](https://en.wikipedia.org/wiki/CyanogenMod), чиято разработка бе прекратена декември 2016г.

**LineageOS** беше официално пусната на 23 декември 2016г., като изходният код беше наличен както в **GitHub**, така и в **GitLab**. През март 2017г. бе оповестено, че има един милион потребители, като **OnePlus One** е най-популярното устройство задвижвано от въпросната операционна система.

Голяма част от всички налични модификации на **Android**, всъщност са базирани именно на тази операционна система.

- [Уеб сайт](https://lineageos.org/)
- [Инструкции](https://wiki.lineageos.org/)
- [Поддържани устройства](https://wiki.lineageos.org/devices/)
- [Сорс код в Github](https://github.com/LineageOS)

{% include embed/youtube.html id='JXzunTc_NHA' %}

### DivestOS

*Мобилна операционна система, страняща от нормата. "Върнете (частично) контрола върху вашето устройство".*

> **Внимание!**
>
> От декември 2024г. разработката и поддръжката на операционната система е прекратена! Достъпът 
> до официалния уебсайт е преустановен. *Успех Тави!*
{: .prompt-danger }

Разработката на проекта, е започнала още през 2014г., от [**Divested Computing Group**](https://divested.dev/). Основната цел е, удължаване живота на устройства, за които производителите вече не предлагат актуализации. Сигурността и поверителността са приоритет.

> **Пример:**
>
> **Google Pixel 2XL (taimen)** - произведен 2017г., официално е поддържан от **Google** до декември 2020г., с Андроид версия 11. Благодарение на **DivestOS**, през 2024г. телефонът продължава да получава актуализации и работи безпроблемно под **Android 13**.
{: .prompt-info }

**DivestOS** предоставя удобен начин, за блокиране достъпа до камерата и микрофона, само чрез едно докосване, в бързите настройки. По подразбиране е включена опция за премахване на голям брой реклами и тракери, която може да бъде изключена от настройките. Броят, на предварително инсталираните приложения, е сведен до минимум. Устройството съхранява данните в криптиран вид. С цел гарантиране цялостта на операционната система, след инсталиране има възможност за последващо заключване на **bootloader**-а. Актуализациите са ежемесечни.

На 18.03.2023г. в Бостън, щата Масачузетс, на ежегодната конференция на [**Free Software Foundation - FSF**](https://www.fsf.org/), разработчикът на **DivestOS** - **Tad (*Tavi, SkewedZeppelin*)**, е отличен с награда за значителен принос в сферата на свободния софтуер. Повече информация относно събитието, можете да прочетете на страницата на [**FSF**](https://www.fsf.org/news/free-software-awards-winners-announced-eli-zaretskii-tad-skewedzeppelin-gnu-jami).

- [Уеб сайт](https://divestos.org/)
- [Инструкции](https://divestos.org/pages/bootloader)
- [Поддържани устройства](https://divestos.org/pages/devices)
- [Сорс код в Github](https://github.com/divested-mobile)
- [Сорс код в Gitlab](https://gitlab.com/divested-mobile)
- [Сорс код в Codeberg](https://codeberg.org/divested-mobile)

{% include embed/youtube.html id='jaWmvbrQl4U' %}

### GrapheneOS

*Личната и сигурна мобилна операционна система, съвместима с приложения за **Android**.*

Ако поставяте сигурността на първо място, вероятно **GrapheneOS** е най-добрият избор за Вас. Разработена е като проект с нестопанска цел и отворен код. Разработчикът се е постарал да премахне всичко излишно от основния инсталационен пакет. По този начин, значително е намалено полето за изява на редица хакерски атаки.

Инсталационният процес е невероятно добре уреден. Извършва се посредством уеб браузър и е почти напълно автоматизиран. В случай, че нямате опит с инсталирането на алтернативни операционни системи, тук ще бъдете приятно изненадани от лекотата, с която се преминава през всички стъпки.

Имате опция за активиране на немодифицирана версия на **Google Play Services**. Така ще получите съвместимост с голяма част от услугите, разчитащи на **Google Services Framework**. Това, което отличава инсталацията, в сравнение със стандартните версии на **Android**, е че тук всички услуги на **Google** работят в изолирана среда. Инсталирани са като стандартни приложения, а не като системни. Именно поради тази причина, те не получават привилегирован достъпът до операционната система. Като краен резултат, ще имате възможност да премахнете всички ненужни права.

![Google Play Store App Permissions](play-services-permissions.gif){: w="500" h="500" }
_Права, изисквани от Google Play Services, които при стандартна версия на Android **не** могат да бъдат ограничени. Примерът тук е от **GrapheneOS** инсталиран на **Google Pixel 7**. Освен достъп до Интернет, всички останали права са **забранени**._

- [Уеб сайт](https://grapheneos.org/)
- [Инструкции](https://grapheneos.org/install/)
- [Поддържани устройства](https://grapheneos.org/releases)
- [Сорс код в Github](https://github.com/GrapheneOS)

{% include embed/youtube.html id='yIZmUINSvQ4' %}

### CalyxOS

*Телефонът Ви трябва да е личен. Всеки има нужда от телефон. Не всеки иска да бъде шпиониран. Възстановете поверителността си с **CalyxOS**.*

Операционната система се разработва от [**Calyx Institute**](https://calyxinstitute.org/). Тук също фокусът е върху защита на личното пространство и сигурността. Въпреки, че инсталационният процес се извършва в терминален режим, това не трябва да ви притеснява. В по-голямата си част, той протича автоматизирано, което е от голяма полза за потребителите, без опит в инсталирането на алтернативни операционни системи.

Помислено е за първоначалното въвеждане на потребителите към операционната система. Още при първоначалното стартиране, има възможност за инсталиране на подбрани приложения, дори и без да има налична връзка с Интернет.

Впечатляващо е наличието на вградена защитна стена - **Firewall**. Приложението се нарича **[Datura Firewall](https://calyxos.org/docs/tech/datura-details/)**. Благодарение на него, можете прецизно да разрешавате и забранявате достъпа на всяко едно приложение до различните типове свързаност. Например: Комуникация във фонов режим, **Wi-Fi**, мобилни данни, **VPN**. Също така, можете генерално да забраните или разрешите достъпа до всичко.

В случай, че се нуждаете от съвместимост с услугите на **Google**, имате опция за инсталиране на **microG**. Това е софтуер с отворен код, алтернатива за много от услугите и библиотеките, предоставяни от **Google Play Services**.

- [Уеб сайт](https://calyxos.org/)
- [Инструкции](https://calyxos.org/docs/guide/getting-started/)
- [Поддържани устройства](https://calyxos.org/docs/guide/device-support/)
- [Сорс код в GitLab](https://gitlab.com/CalyxOS)

{% include embed/youtube.html id='ubcqZvNOXeo' %}

> Следващите операционни системи трудно бих препоръчал. Включени са в статията, тъй като също представляват алтернатива. Освен това, ще бъде интересно да проследим бъдещото им развитие.
{: .prompt-info }

### /e/OS

*Вашите данни са ВАШИ данни! Ние изграждаме операционни системи за смартфони с отворен код, включващи поверителност.*

Основната идея на този проект е, освен операционна система, да предлага и онлайн услуги, целящи защита на личното пространство. Проектът **/e/OS** е получил [академично признание](https://www.tcd.ie/news_events/articles/study-reveals-scale-of-data-sharing-from-android-mobile-phones/), от изследователи от Университета в Единбург и Тринити Колидж в Дъблин.

- [Уеб сайт](https://e.foundation)
- [Инструкции](https://doc.e.foundation/devices)
- [Поддържани устройства](https://doc.e.foundation/devices)
- [Сорс код в GitLab](https://gitlab.e.foundation/e)

{% include embed/youtube.html id='aNjnMEMWMLY' %}

### iode

*Върнете контрола върху вашите данни. Комбинирайте отворен код, сигурност и устойчивост, направо във вашите ръце.*

По-различното при този проект е, че предлага закупуването на устройства с предварително инсталирана **iode** операционна система. Отново фокусът е върху сигурността и защитата на личното пространство. Предлага още вграден родителски контрол и защита от тракери.

- [Уеб сайт](https://iode.tech/)
- [Инструкции](https://iode.tech/iodeos-installation/)
- [Поддържани устройства](https://iode.tech/iodeos-installation/)
- [Сорс код в Github](https://gitlab.com/iode/)

{% include embed/youtube.html id='ujJciKxvn6g' %}

## Коя операционна система да избера?

Всичко зависи от личните Ви предпочитания и от това, какви функционалности очаквате от операционната система. Не забравяйте, че много от функциите е възможно да бъдат добавени чрез инсталиране на допълнителни приложения.

За улеснение при избора, можете да използвате сравнителната таблица на [**Eylenburg**](https://eylenburg.github.io/android_comparison.htm).

Критерийте, по които аз се ориентирам в избора са:

- Отворен код с публичен достъп;
- Стабилна общност стояща зад проекта;
- Безпроблемна работа и издръжливост на батерията;
- Възможност за заключване на **Bootloader**;
- Наличие на функция **Auto Reboot**?
- Брой на предварително инсталираните приложения;
- Възможност за **Sandboxed Google Play**;
- Наличие на функция за автоматично изключване на **WiFi**;
- Наличие на функция за автоматично изключване на **Bluetooth**;
- Наличие на функция **Pin Scrambling**;
- Наличие на **Firewall**;
- Възможност за работа с профили;
- Възможност за блокиране на реклами и тракери;
- Опция за изключване на **SIM** карта, без физическо отстраняване.

## Софтуер (Приложения)

Ако вече имаме устройство, с избрана от нас операционна система, следващата стъпка е да инсталираме необходимите ни приложения.

> **Внимание!**
>
> Дори и най-сигурната операционна система, може да бъде компрометирана в случай, че инсталираме неподходящи приложения. Ако желаем да сме сигурни в избора, е добре да се доверим на приложения, които са се доказали във времето, разработват се активно и не изискват достъп до ненужни разрешения.
> Това, че дадено приложение е с отворен код, в никакъв случай не означава, че то е 100% сигурно или проверено.
{: .prompt-warning }

> **Предупреждение!**
>
> Ако имате намерение да отключите [**root**](https://en.wikipedia.org/wiki/Rooting_(Android)) достъпа до операционната система, уверете се, че сте наясно какво правите! Тази процедура драстично намалява сигурността на устройството!
{: .prompt-danger }

### Критерии при избора на приложения

- Отворен код с публичен достъп;
- Да не зависи от **Google Play Services/Google Cloud Messaging (GCM)**;
- Стабилна общност стояща зад проекта;
- Тестван;
- Наличен в **F-Droid** или **Aurora Store**;
- Ако има нужда от Интернет достъп, да се знае какви данни и до къде се пренасят;
- Без излишни разрешения (**Permissions**).

> **Съвет:**
>
> Инсталирайте колкото се може по-малко допълнителен софтуер. Избягвайте даването на излишни разрешения за достъп. По-малко инсталирани приложения означава - по-дълъг живот на батерията и по-стабилна работа на устройството.
> Инсталирайте софтуер само от официални хранилища. Приложенията налични в **F-Droid** и **Aurora Store**, са минали през проверка.
{: .prompt-tip }

![Device Battery Usage](pixel-3xl-battery.png){: w="300" h="500" }
_При добре конфигурираните устройства, батерията често издържа по няколко дни._

### Алтернатива на **Google Play Services**

| Приложение |         Уеб сайт         |            Сорс код            |             Инсталиране             |
| :--------- | :----------------------: | :----------------------------: | :---------------------------------: |
| **MicroG** | [🌐](https://microg.org/) | [🛠️](https://github.com/microg) | [🛍️](https://microg.org/fdroid.html) |

> **Съвет:**
>
> Инсталирайте само, ако наистина се нуждаете от услуги изискващи достъп до Вашия профил в **Google**!
{: .prompt-tip }

### Магазини за безплатни (свободни) приложения

| Приложение       |          Уеб сайт           |                   Сорс код                    |                          Инсталиране                           |
| :--------------- | :-------------------------: | :-------------------------------------------: | :------------------------------------------------------------: |
| **F-Droid**      |  [🌐](https://f-droid.org/)  |        [🛠️](https://gitlab.com/fdroid)         |              [🛍️](https://f-droid.org/F-Droid.apk)              |
| **Aurora Store** | [🌐](https://auroraoss.com/) | [🛠️](https://gitlab.com/AuroraOSS/AuroraStore) |     [🛍️](https://f-droid.org/en/packages/com.aurora.store/)     |
| **Obtainium**    |  [🌐](https://imranr.dev/)   |  [🛠️](https://github.com/ImranR98/Obtainium)   | [🛍️](https://f-droid.org/packages/dev.imranr.obtainium.fdroid/) |

### Начален екран (**Launcher**)

| Приложение    |          Уеб сайт           |                      Сорс код                       |              Инсталиране              |
| :------------ | :-------------------------: | :-------------------------------------------------: | :-----------------------------------: |
| **Trebuchet** |              ⛔              |         [🛠️](https://github.com/LineageOS/)          |      Инсталиран по подразбиране       |
| **Lawnchair** | [🌐](https://lawnchair.app/) | [🛠️](https://github.com/LawnchairLauncher/lawnchair) | [🛍️](https://lawnchair.app/downloads/) |

### Клавиатура

> **Предупреждение!**
>
> **Не** инсталирайте приложения за клавиатура, които са патентовани и/или изискват достъп до Интернет! Няма значение колко добре работи автоматичното попълване. Разберете, че е недопустимо то да изпраща всичко което въвеждате на нечий сървър, с единствената цел да бъдат извлечени Вашите данни. Дори няма значение дали има "*добра*" политика за поверителност и дали имате доверие на разработчика. Изпращането на данните крие вероятност, те да бъдат прихванати от по-малко доверена страна.
{: .prompt-danger }

Най-добре е да се придържате към клавиатурата, предоставена Ви с операционната система. Уверете се, че няма достъп до Интернет.

Още през 2010г. главният изпълнителен директор на **Google** - **Eric Schmidt** сподели:

> *"С ваше позволение ни предоставяте повече информация за вас и за вашите приятели и ние можем да подобрим качеството на нашите търсения. Не е необходимо изобщо да въвеждате текст. Ние знаем къде се намирате. Знаем къде сте били. Можем повече или по-малко да знаем за какво мислите."*

Пълният текст, е наличен в статията на [**BUSINESS INSIDER**](https://www.businessinsider.com/eric-schmidt-we-know-where-you-are-we-know-where-youve-been-we-can-more-or-less-know-what-youre-thinking-about-2010-10).

Интересно проучване, от април 2024г., озаглавено ["***The not-so-silent type Vulnerabilities across keyboard apps reveal keystrokes to network eavesdroppers***"](https://citizenlab.ca/2024/04/vulnerabilities-across-keyboard-apps-reveal-keystrokes-to-network-eavesdroppers/), доказва колко уязвими са клавиатурите на мобилните устройства с достъп до Интернет.

### Уеб браузър и добавки

| Приложение                      |                                   Уеб сайт                                   |                                           Сорс код                                            |                                                                                                                           Инсталиране                                                                                                                            |
| :------------------------------ | :--------------------------------------------------------------------------: | :-------------------------------------------------------------------------------------------: | :--------------------------------------------------------------------------------------------------------------------------------------------------------------------------------------------------------------------------------------------------------------: |
| **Mull** + **uBlock Origin**    |                      ⛔ + [🌐](https://ublockorigin.com/)                      | [🛠️](https://codeberg.org/divested-mobile/mull-fenix) + [🛠️](https://github.com/gorhill/uBlock) |                                                                   [🛍️](https://f-droid.org/packages/us.spotco.fennec_dos/) + [🛍️](https://addons.mozilla.org/en-US/firefox/addon/ublock-origin/)                                                                   |
| **Firefox** + **uBlock Origin** | [🌐](https://www.mozilla.org/en-US/firefox/) + [🌐](https://ublockorigin.com/) |                          ⛔ + [🛠️](https://github.com/gorhill/uBlock)                           | [🛍️](https://play.google.com/store/apps/details?id=org.mozilla.firefox&referrer=utm_source%3Dwww.mozilla.org%26utm_medium%3Dreferral%26utm_campaign%3Dfirefox-browsers-mobile-android&hl=en) + [🛍️](https://addons.mozilla.org/en-US/firefox/addon/ublock-origin/) |
| **Brave**                       |                           [🌐](https://brave.com/)                            |                          [🛠️](https://github.com/brave/brave-browser)                          |                                                                                                      [🛍️](https://laptop-updates.brave.com/download/BRV010)                                                                                                       |

### Сигурност

| Приложение               |                   Уеб сайт                   |                            Сорс код                             |                                Инсталиране                                 |
| :----------------------- | :------------------------------------------: | :-------------------------------------------------------------: | :------------------------------------------------------------------------: |
| **NetGuard**             |          [🌐](https://netguard.me/)           |              [🛠️](https://github.com/M66B/NetGuard)              |         [🛍️](https://f-droid.org/en/packages/eu.faircode.netguard/)         |
| **PCAPdroid**            | [🌐](https://emanuele-f.github.io/PCAPdroid/) |          [🛠️](https://github.com/emanuele-f/PCAPdroid)           |     [🛍️](https://f-droid.org/en/packages/com.emanuelef.remote_capture/)     |
| **Shelter**              |                      ⛔                       |          [🛠️](https://gitea.angry.im/PeterCxy/Shelter)           |         [🛍️](https://f-droid.org/en/packages/net.typeblog.shelter/)         |
| **Cryptomator**          |        [🌐](https://cryptomator.org/)         |           [🛠️](https://github.com/cryptomator/android)           |         [🛍️](https://f-droid.org/en/packages/org.cryptomator.lite/)         |
| **Scrambled Exif**       |                      ⛔                       | [🛠️](https://gitlab.com/juanitobananas/scrambled-exif/tree/HEAD) | [🛍️](https://f-droid.org/en/packages/com.jarsilio.android.scrambledeggsif/) |
| **Exodus**               |    [🌐](https://exodus-privacy.eu.org/en/)    |    [🛠️](https://github.com/Exodus-Privacy/exodus-android-app)    | [🛍️](https://f-droid.org/en/packages/org.eu.exodus_privacy.exodusprivacy/)  |
| **Find My Device (FMD)** |       [🌐](https://fmd.nulide.de:1008/)       |           [🛠️](https://gitlab.com/Nulide/findmydevice)           |         [🛍️](https://f-droid.org/packages/de.nulide.findmydevice/)          |

### Мениджър на пароли и двуфакторно удостоверяване (**2FA**)

| Приложение    |          Уеб сайт           |                   Сорс код                    |                           Инсталиране                           |
| :------------ | :-------------------------: | :-------------------------------------------: | :-------------------------------------------------------------: |
| **Bitwarden** | [🌐](https://bitwarden.com/) |   [🛠️](https://github.com/bitwarden/mobile)    |          [🛍️](https://mobileapp.bitwarden.com/fdroid/)           |
| **Aegis**     | [🌐](https://getaegis.app/)  | [🛠️](https://github.com/beemdevelopment/Aegis) | [🛍️](https://f-droid.org/en/packages/com.beemdevelopment.aegis/) |

### **VPN**

| Приложение    |            Уеб сайт             |                      Сорс код                       |                     Инсталиране                     |
| :------------ | :-----------------------------: | :-------------------------------------------------: | :-------------------------------------------------: |
| **Wireguard** | [🌐](https://www.wireguard.com/) | [🛠️](https://github.com/WireGuard/wireguard-android) | [🛍️](https://download.wireguard.com/android-client/) |

### Навигация

| Приложение        |              Уеб сайт              |                    Сорс код                     |                            Инсталиране                             |
| :---------------- | :--------------------------------: | :---------------------------------------------: | :----------------------------------------------------------------: |
| **Organic Maps**  |   [🌐](https://organicmaps.app/)    | [🛠️](https://github.com/organicmaps/organicmaps) |       [🛍️](https://f-droid.org/en/packages/app.organicmaps/)        |
| **OpenStreetMap** | [🌐](https://www.openstreetmap.org) |    [🛠️](https://github.com/osmandapp/Osmand)     |       [🛍️](https://f-droid.org/en/packages/net.osmand.plus/)        |
| **GPSTest**       |                 ⛔                  |     [🛠️](https://github.com/barbeau/gpstest)     | [🛍️](https://f-droid.org/en/packages/com.android.gpstest.osmdroid/) |

### Спорт и здраве

| Приложение       |            Уеб сайт            |                    Сорс код                     |                         Инсталиране                          |
| :--------------- | :----------------------------: | :---------------------------------------------: | :----------------------------------------------------------: |
| **Inner Breeze** | [🌐](https://inner-breeze.app/) |   [🛠️](https://github.com/naoxio/inner_breeze)   |      [🛍️](https://f-droid.org/en/packages/io.naox.inbe/)      |
| **Paseo**        |               ⛔                | [🛠️](https://gitlab.com/pardomi/paseo/tree/HEAD) | [🛍️](https://f-droid.org/en/packages/ca.chancehorizon.paseo/) |

### Четене

| Приложение             |                            Уеб сайт                             |                          Сорс код                          |                                Инсталиране                                 |
| :--------------------- | :-------------------------------------------------------------: | :--------------------------------------------------------: | :------------------------------------------------------------------------: |
| **Book Reader**        |                                ⛔                                | [🛠️](https://gitlab.com/axet/android-book-reader/tree/HEAD) |      [🛍️](https://f-droid.org/en/packages/com.github.axet.bookreader/)      |
| **Librera Reader**     |                   [🌐](https://librera.mobi/)                    |       [🛠️](https://github.com/foobnix/LibreraReader)        |      [🛍️](https://f-droid.org/en/packages/com.foobnix.pro.pdf.reader/)      |
| **LibreOffice Viewer** | [🌐](https://www.libreoffice.org/download/download-libreoffice/) |  [🛠️](https://cgit.freedesktop.org/libreoffice/core/tree)   |  [🛍️](https://f-droid.org/en/packages/org.documentfoundation.libreoffice/)  |
| **Feeder**             |              [🌐](https://news.nononsenseapps.com/)              |         [🛠️](https://github.com/spacecowboy/Feeder)         |      [🛍️](https://f-droid.org/en/packages/com.nononsenseapps.feeder/)       |
| **Quote Unquote**      |                                ⛔                                |     [🛠️](https://github.com/jameshnsears/QuoteUnquote)      | [🛍️](https://f-droid.org/en/packages/com.github.jameshnsears.quoteunquote/) |

### Водене на записки

| Приложение |          Уеб сайт           |                 Сорс код                  |                      Инсталиране                       |
| :--------- | :-------------------------: | :---------------------------------------: | :----------------------------------------------------: |
| **Joplin** | [🌐](https://joplinapp.org/) | [🛠️](https://github.com/laurent22/joplin/) | [🛍️](https://f-droid.org/en/packages/net.cozic.joplin/) |

### Синхронизация - Файлове, Календари, Контакти

| Приложение           |          Уеб сайт           |                  Сорс код                   |                          Инсталиране                           |
| :------------------- | :-------------------------: | :-----------------------------------------: | :------------------------------------------------------------: |
| **Nextcloud**        | [🌐](https://nextcloud.com/) |      [🛠️](https://github.com/nextcloud)      |   [🛍️](https://f-droid.org/en/packages/com.nextcloud.client/)   |
| **DAVx<sup>5</sup>** | [🌐](https://www.davx5.com/) | [🛠️](https://github.com/bitfireAT/davx5-ose) |     [🛍️](https://f-droid.org/packages/at.bitfire.davdroid/)     |
| **LocalSend**        | [🌐](https://localsend.org/) | [🛠️](https://github.com/localsend/localsend) | [🛍️](https://f-droid.org/packages/org.localsend.localsend_app/) |

### Електронна поща

| Приложение    |            Уеб сайт             |                Сорс код                |                       Инсталиране                       |
| :------------ | :-----------------------------: | :------------------------------------: | :-----------------------------------------------------: |
| **K-9 Mail**  |    [🌐](https://k9mail.app/)     |     [🛠️](https://github.com/k9mail)     |    [🛍️](https://f-droid.org/en/packages/com.fsck.k9/)    |
| **FairEmail** | [🌐](https://email.faircode.eu/) | [🛠️](https://github.com/M66B/FairEmail) | [🛍️](https://f-droid.org/en/packages/eu.faircode.email/) |

### Незабавни съобщения

| Приложение        |            Уеб сайт            |                     Сорс код                      |                         Инсталиране                          |
| :---------------- | :----------------------------: | :-----------------------------------------------: | :----------------------------------------------------------: |
| **Conversations** | [🌐](https://conversations.im/) | [🛠️](https://codeberg.org/inputmice/Conversations) | [🛍️](https://f-droid.org/en/packages/eu.siacs.conversations/) |
| **Gotify**        |    [🌐](https://gotify.net/)    |          [🛠️](https://github.com/gotify)           |   [🛍️](https://f-droid.org/en/packages/com.github.gotify/)    |

### Социални мрежи

| Приложение   |            Уеб сайт            |                      Сорс код                      |                         Инсталиране                         |
| :----------- | :----------------------------: | :------------------------------------------------: | :---------------------------------------------------------: |
| **Element**  |    [🌐](https://element.io/)    | [🛠️](https://github.com/element-hq/element-android) |     [🛍️](https://f-droid.org/en/packages/im.vector.app/)     |
| **Mastodon** | [🌐](https://joinmastodon.org/) |     [🛠️](https://github.com/mastodon/mastodon)      | [🛍️](https://f-droid.org/packages/org.joinmastodon.android/) |

### Прогноза за времето

| Приложение         | Уеб сайт |                       Сорс код                        |                       Инсталиране                       |
| :----------------- | :------: | :---------------------------------------------------: | :-----------------------------------------------------: |
| **Breezy Weather** |    ⛔     | [🛠️](https://github.com/breezy-weather/breezy-weather) | [🛍️](https://f-droid.org/en/packages/org.breezyweather/) |

### Клиентски карти

| Приложение |         Уеб сайт         |               Сорс код                |                         Инсталиране                         |
| :--------- | :----------------------: | :-----------------------------------: | :---------------------------------------------------------: |
| **Catima** | [🌐](https://catima.app/) | [🛠️](https://github.com/CatimaLoyalty) | [🛍️](https://f-droid.org/en/packages/me.hackerchick.catima/) |

### Медия - Аудио, Видео, Снимки

| Приложение          |                        Уеб сайт                         |                      Сорс код                       |                                   Инсталиране                                   |
| :------------------ | :-----------------------------------------------------: | :-------------------------------------------------: | :-----------------------------------------------------------------------------: |
| **VLC**             | [🌐](https://www.videolan.org/vlc/download-android.html) | [🛠️](https://code.videolan.org/videolan/vlc-android) | [🛍️](https://f-droid.org/en/packages/org.peterbaldwin.client.android.vlcremote/) |
| **NewPipe**         |                [🌐](https://newpipe.net/)                |     [🛠️](https://github.com/TeamNewPipe/NewPipe)     |            [🛍️](https://f-droid.org/en/packages/org.schabi.newpipe/)             |
| **Fossify Gallery** |              [🌐](https://www.fossify.org/)              |     [🛠️](https://github.com/FossifyOrg/Gallery)      |            [🛍️](https://f-droid.org/en/packages/org.fossify.gallery/)            |

Този списък с мобилни приложения не е изчерпателен. Представлява един пример, за това как можем да намерим приложения с отворен код, чиято цел не е да събират нашите данни. Подобен списък, както и допълнителни съвети, можете да прочетете в последния раздел на настоящата статия - "*Допълнителни ресурси*".

## Допълнителни ресурси

- [Приложения с отворен код препоръчани от **DivestOS**](https://divestos.org/pages/recommended_apps)

- [Дискусия на тема приложения във форума на **GrapheneOS**](https://discuss.grapheneos.org/d/3927-suggestions-for-apps)

- [Мобилни устройства - добри практики](https://media.defense.gov/2021/Sep/16/2002855921/-1/-1/0/MOBILE_DEVICE_BEST_PRACTICES_FINAL_V3%20-%20COPY.PDF)

- [Социални медии - добри практики](https://media.defense.gov/2021/Sep/16/2002855950/-1/-1/0/CSI_KEEPING_SAFE_ON_SOCIAL_MEDIA_20210806.pdf)

- [**Cutting Google out of your life**](https://github.com/tycrek/degoogle)

- [**Digital Defense - Mobile Devices**](https://digital-defense.io/checklist/mobile-devices/)
